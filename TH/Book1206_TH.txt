ถึง Haniyyah และ Souka:
เพื่อนทั้งสอง ไม่ได้เจอกันนานเลยนะ พวกเธอกับเหล่าคู่หูเห็ดสบายดีกันมั้ย?
ได้ข่าวว่าพวกเธอกำลังจะลงหลักปักฐานที่ท่าเรือ Bayda เหรอ? น่าฉลองกันจริง ๆ เลย!
ไว้ถึงตอนนั้น ช่วยบอกฉันด้วยนะ ฉันจะมาพร้อมกับคุณ Najah ด้วย!
นอกจากของขวัญขอบคุณสำหรับเธอทั้งสองคนแล้ว ฉันยังเตรียมชุดเล็ก ๆ ไว้ให้ "ต้าวหมุนติ้วเคว้งคว้าง" ด้วยนะ
ช่วงนี้ มีข่าวที่น่าเสียดายเรื่องหนึ่ง กับข่าวดีเรื่องหนึ่ง
ข่าวที่น่าเสียดายนั้นเกี่ยวข้องกับ "ลูกแก้วทรงปัญญา"...
เรื่องบางเรื่องไม่สามารถแก้ไขได้ด้วยเงินทุน ตลอดเวลาที่ผ่านมานี้ คุณ Najah ทุ่มเทอย่างเต็มที่แล้ว แต่ก็ยังไม่แก้ไขกลไกพื้นฐานของ "ลูกแก้วทรงปัญญา" ไม่ได้
คุณ Najah บอกว่า อุปกรณ์ประเภทนี้จะทำให้พลังธาตุเกิดความผิดปกติ เป็นเพราะข้อจำกัดของหลักการทำงาน ถ้ายังอยากจะเก็บฟังก์ชันพื้นฐานของมันไว้ ความเสี่ยงนี้ก็จะยังคงอยู่ตลอดไป
เพราะงั้นทุกคนเลยดูมีแนวโน้มที่จะเลิกใช้เทคโนโลยี "ลูกแก้วทรงปัญญา" นี้
แต่จากจดหมายของพวกเธอ รวมถึงการเติบโตอย่างมีความสุข ของเหล่าคู่หูเห็ดตลอดหลายปีที่ผ่านมานี้ ฉันเชื่อว่าไม่ต้องพึ่งพาอุปกรณ์อะไร พวกเธอก็สามารถบุกเบิกเส้นทางใหม่ ค้นหาคู่หูเห็ดที่เป็นมิตรได้อย่างแม่นยำ และกำหนดวิธีการต่าง ๆ ที่จะอยู่ร่วมกับเหล่าคู่หูเห็ดได้แน่นอน!
ข่าวดีก็คือ วัสดุต่าง ๆ ที่ Haniyyah ส่งมา รวมถึงฉบับร่างของ "บสรุปข้อมูลเกี่ยวกับเผ่าพันธุ์ Fungus" ได้ช่วยสนับสนุนกรณีศึกษาให้กับ "ศาสตร์การวิจัย Fungus" แบบหาที่เปรียบไม่ได้เลยล่ะ
ตอนนี้ แม้แต่นักศึกษาคณะ Rtawahist อย่างฉัน ก็ยังได้ยินมาว่า "ศาสตร์การวิจัย Fungus" ได้รับเงินทุนสนับสนุนมากกว่าเมื่อก่อนเยอะเลย
สมมติว่าในอนาคต "ศาสตร์การวิจัย Fungus" กลายเป็นสาขาที่มีคนจำนวนมาก ไม่แน่ว่าสถาบัน อาจจะเชิญ Haniyyah มาเป็นที่ปรึกษาก็ได้นะ?
ไว้เจอกันคราวหน้า เราค่อยมาคุยกันยาว ๆ นะ!