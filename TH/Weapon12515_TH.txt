
ในดินแดนแห่งบทกวีและไวน์ มีการสืบทอดบทกวีมากมาย ที่สรรเสริญฝีมือการต่อสู้ของอัศวินมาตั้งแต่โบราณกาล
ในบรรดาบทกวีอันไพเราะทั้งหมด เรื่องราวเกี่ยวกับ "หมาป่า" มักจะได้รับความนิยมมากที่สุดเสมอ
เพราะเมื่อเทียบกับ "ราชสีห์" ผู้น่าเกรงขาม "หมาป่า" ผู้เป็นอิสระย่อมถูกใจบรรดากวีมากกว่า

โดยปกติเรื่องราวมักจะเริ่มต้นแบบนี้:
อัศวินเร่ร่อนจากดินแดนทางเหนือ ได้เดินทางมาพร้อมกับเพื่อนร่วมทางที่มีชื่อว่า Andrius เพื่อมาเยือนนครที่เพิ่งได้รับอิสรภาพ
หมาป่าผู้เป็นอิสระได้ออกล่าร่วมกับอัศวิน พร้อมสังหารสัตว์ร้ายที่คุกคามบ้านเมือง และขับไล่งูยักษ์ที่บุกโจมตีชายฝั่ง
จนกระทั่งหมาป่าเดียวดายผู้โหยหาบ้านเกิด ได้ทิ้งวิญญาณไว้ในชนบทเขียวขจี อัศวินจึงติดตาม Andrius จากไปอย่างเงียบ ๆ เช่นกัน
ท้ายที่สุดแล้ว ไม่มีใครรู้ชื่อของอัศวินพเนจรผู้นั้นเลย แต่ชื่อเสียงของเขา กลับไม่ได้ถูกลืมเลือนไปตามกาลเวลาอย่างที่เขาปรารถนา

เหล่ากวีผู้โรแมนติกต่างตีความหมายตามตัวอักษร ภายใต้ปลายปากกาของพวกเขา อัศวินนิรนามมักจะเข้าสู่สนามรบ หลังจากดื่มสุราอันร้อนแรงของดินแดนหิมะอย่างจุใจเสมอ
แต่มีเพียงไม่กี่คนที่รู้ว่า อัศวินมาที่นี่เพื่อเป็นสักขีพยาน ในโชคชะตาของหมาป่า และบ้านเกิดของเขาก็ไม่ได้อยู่ในดินแดนหิมะที่ไร้ความปรานีนั้น
เพราะก่อนที่จะกลายเป็นตัวเอกของเรื่องราว อัศวินผู้อยู่นอกเรื่องนี้มักประพฤติตัวตามอำเภอใจ โดยไม่มีท่าทีโอ่อ่าของวีรบุรุษผู้กล้าแม้แต่น้อย
นอกจากแกรนด์มาสเตอร์ ที่พยายามชักชวนให้เขาเข้าร่วมอย่างไม่ลดละแล้ว แขกคนอื่นในร้านเหล้า ต่างก็มองว่าเขาเป็นแค่นักดื่มธรรมดา ๆ คนหนึ่งเท่านั้น

ยกเว้นเพียงเด็กหนุ่มที่ชื่อ Ravenwood เขาเป็นลูกชายของช่างตีเหล็กในเมือง
ในช่วงเวลาสั้น ๆ เพียงไม่กี่ปี ที่อัศวินนิรนามพักอยู่ใน Mondstadt เด็กหนุ่มคนนี้แทบจะกลายเป็นผู้ติดตามของเขาไปแล้ว
เหตุที่ทำให้ทั้งสองรู้จักกันนั้น คือครั้งแรกที่อัศวินมาถึง Mondstadt เขาเคยขอให้บิดาของเด็กหนุ่มตีดาบให้
แต่แทนที่จะเป็นค่าตอบแทน เหรียญที่อัศวินนำมาให้ กลับประทับด้วยตราสัญลักษณ์ที่ไม่มีใครรู้จัก
ช่างตีเหล็กที่เคยตีดาบให้เฉพาะชนชั้นสูง จึงมอบแผ่นเหล็กหนาอันนั้นให้เขาไป
"ใน Mondstadt ที่เพิ่งถือกำเนิดใหม่ ทุกคนควรหยิบอาวุธขึ้นมาปกป้องอิสรภาพของพวกเรา"

หลังจากนั้น ลูกชายของช่างตีเหล็ก ก็มักจะตามอัศวินนิรนามไปเสมอ ส่วนใหญ่แล้วเขาจะนั่งเงียบ ๆ และมองดูเขาฝึกดาบเท่านั้น
บางครั้งยามเหนื่อยล้าเกินทน อัศวินใต้แสงตะวันยามเย็น ก็จะเล่าเรื่องราวเกี่ยวกับดินแดนอันห่างไกลที่ถูกลืมเลือนไป
ที่นั่นเต็มไปด้วยดอกไม้ที่ไม่มีวันเหี่ยวเฉา และริมฝั่งแม่น้ำที่ไหลไปด้วยเหล้าน้ำผึ้ง มีดินแดนของนักรบที่เคยมีอยู่ แต่ปัจจุบันได้สูญหายไปแล้ว
นักรบผู้ครั้งหนึ่งเคยขับขานเพลงเชิดชูความจงรักภักดี กลับยอมคุกเข่าลงต่อหน้าอำนาจและความมั่งคั่ง ยินดีรับใช้ทรราชผู้โลภมาก
กฎหมายจึงถูกทำลาย คุณธรรมอันสูงส่งของนักรบเสี่อมถอยลง จนในที่สุดผู้ที่กดขี่ผู้อื่น ก็กลายเป็นทาสไปเสียเอง
ลมยามค่ำคืนพัดเสื้อคลุมเก่าที่ขาดวิ่นของอัศวินนิรนามปลิวไสว เกราะที่แกะสลักลวดลายอันวิจิตรงดงาม เปล่งประกายระยิบระยับภายใต้แสงจันทร์
การเร่ร่อนและอิสรภาพ คือชะตากรรมสุดท้ายของอัศวินผู้สูญเสียบ้านเกิด เพราะใต้แสงจันทร์แห่งนี้ ไม่มีบ้านใดที่ควรค่าแก่การปกป้องของเขาอีกต่อไป

หลายปีต่อมา เรื่องราวของ "Andrius" กลายเป็นตำนาน และผู้กล้าที่ทุบโซ่ตรวนให้แตกสลายก็จากไปแล้ว
มีคำกล่าวไว้ว่า การเสียสละที่ยากลำบากนำมาซึ่งอิสรภาพ แต่ความสุขสบายที่ตามมา กลับนำพาไปสู่การเป็นทาสอีกครั้ง
คำสั่งสอนของอัศวินยังคงก้องกังวานอยู่ในหู แต่เพื่อนสนิทในอดีตกลับทรยศต่อคำสาบาน และหันไปเข้าร่วมกับชนชั้นสูงแห่งอดีต
ท่ามกลางยุคสมัยที่เต็มไปด้วยความวุ่นวายและความไม่สงบนี้ ลูกชายช่างตีเหล็กได้หยิบดาบยาวที่เพิ่งหลอมขึ้นใหม่ และมุ่งหน้าสู่ถิ่นทุรกันดาร
"อิสรภาพและความกล้าหาญที่เสียสละไป เพื่อเสรีภาพนั้นไม่อาจฟื้นคืนมาได้อีก จงรักษาคุณธรรมอันสูงส่งของทุกคนเอาไว้"

ไม่กี่วันต่อมา อัศวินคนหนึ่งที่สวมผ้าคลุมอันขาดรุ่งริ่ง ปรากฏตัวหน้าประตูป้อมปราการ
เขาโบกดาบหนักอันน่าเกรงขามต่อหน้าศัตรู ราวกับว่ามีเทพอสูรคอยช่วยเหลือ
ผู้เฒ่าบางคนจำได้ว่า นั่นคือวิชาดาบของอัศวินผู้ครั้งหนึ่งเคยเรียกตัวเองว่า "Andrius"
"นี่คือ 'Andrius'! Andrius กลับมาแล้ว!"
ท่ามกลางเสียงโห่ร้องของผู้คน Ravenwood ค่อย ๆ หลับตาลง...
จงบุกหน้าไป! เพื่ออิสรภาพและจิตวิญญาณของอัศวินที่ไม่มีวันดับสูญ!